

# Vad är arbetsmiljö

 <!-- <img style="margin-top: 2em; padding: 20px" id="ingress" src="https://lernia.itslearning.com/data/1821/C33240/Arbetsmilj%C3%B6/questions-1014060_640%20%281%29.jpg"> -->

Med arbetsmiljö menar man allt som vi möter på arbetsplatsen, t.ex bra belysning och ergonomiskt riktiga arbetsställningar. Alla vill arbeta i trygga och fina lokaler.
Vi vill också trivas med våra arbetskamrater och chefer.  Ingen vill bli mobbad eller bortglömd.

**Därför är det viktigt att**:

 - Luften är ren och inomhusklimatet är bra
 - Vi lär oss handskas med farliga ämnen
 - Utrustningen är säker
 - Vi ser och hör bra
 - Olycksfall inte händer
 - Ingen blir mobbad eller mobbar
 - Vara aktiv i arbetsmiljöfrågor

Begreppet arbetsmiljö omfattar flera olika delar. 
En del är den *fysiska arbetsmiljön.* Det kan till exempel handla om att ljuset måste vara rätt för att du ska kunna jobba bra, eller att det finns risk för att du ramlar eller gör illa dig på en maskin.

Den andra delen är den *psykiska* och den *sociala*. Tillsammans brukar det kallas den *psykosociala* arbetsmiljön. Stress är ett exempel på psykisk arbetsmiljö. Om du har för mycket att göra eller om du upplever att du inte riktigt duger fast du jobbar hårt kan du till sist bli sjuk. Då är den psykiska arbetsmiljön dålig.
Den sociala arbetsmiljön handlar om hur du har det tillsammans med dina arbetskamrater och chefer. Den som känner sig ensam eller oaccepterad på en arbetsplats, kan må dåligt och uppleva stort obehag av att varje dag behöva stå ut med det.

Den fysiska arbetsmiljön är ofta ganska lätt att förbättra och det finns lagar och regler som sätter gränser för vad som gäller. Man kan till exempel bullerdämpa ett rum eller byta till bättre lampor för att få bättre ljus.
Det kan vara svårare att förbättra en dålig psykosocial arbetsmiljö
än brister i den fysiska miljön. Detta pga att vi människor är olika och det som är bra för en person, behöver inte vara det för någon annan.


Titta på Filmen en liten kort sammanställning om de områden vi kommer arbeta med under kursen.

<div class="videoWrapper">
<iframe width="854" height="480" src="https://www.youtube.com/embed/6iYV1kAa39E" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>