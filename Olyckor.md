
# Olyckor på jobbet


Varje år inträffar ett stort antal arbetsolyckor med svåra lidanden som följd.


Den vanligaste arbetsolyckan är att någon ramlar, halkar ,snubblar eller faller från hög höjd.

Även olyckor på grund av tunga lyft och överansträngning är också vanligt, inte minst inom vård och omsorg . Att arbeta vid maskiner av olika slag ligger också bakom många olyckor.

Något som har ökat de senare åren är olyckor i samband med hot, våld eller rån .

  

### Vad säger lagen?

Utdrag ur lagen om skydd mot olyckor (SFS2003:778)

2 kap §1

"Den som upptäcker eller på annat sätt får kännedom om en brand eller om en olycka som innebär fara för någons liv eller allvarlig risk för någons hälsa eller miljön skall, om det är möjligt, varna dem som är i fara och vid behov tillkalla hjälp. Detsamma gäller för dem som får kännedom att det föreligger en överhängande fara för en brand eller sådan olycka.”

  

### Tillbud/ Arbetsskada

  

Har det hänt en olycka på ditt företag? Eller har det varit nära att hända något allvarligt? då pratar man om Arbetsskada eller tillbud.

  

Skillnaden mellan dessa är att

Ett tillbud är när det finns en risk för att en olycka kan ske. Det kan röra sig om en bokhylla som står löst och när som helst kan ramla, en lastbil där bromsarna inte är funktionsdugliga, eller en fabrik där det finns säkerhetsbrister. Allt som kan orsaka skada på en människa kan räknas som tillbud.

  

En arbetsplatsskada är när det hänt en olycka där någon har skadats eller blivit sjuk.

Som när bokhyllan vält över någon, eller lastbilen krockat till följd av dåliga bromsar, eller någon bränt sig i en fabrik.

  

Det finns olika sorters arbetsplatsskador

  

#### 1. Arbetsplatsolycka.

Det betyder att det kan vara en olycka på arbetsplatsen, ex. man fastnar med handen i en maskin

#### 2. Arbetssjukdom

Det betyder att det kan vara en sjukdom som uppkommit på grund av arbetsplatsen ex. dålig luft, bristfällig utrustning,stress och psykiskt dåligt välbefinnande.

#### 3. Färdolycksfall

Det betyder om det händer en olycka man är på väg till eller från sin arbetsplats. Kan även vara om man behöver färdas under arbetstid.

  

Arbetsgivaren ska anmäla alla arbetsskador till Försäkringskassan och de allvarliga arbetsolyckorna och de allvarliga tillbuden till Arbetsmiljöverket. Du behöver också reda ut vad som har hänt, så att det inte händer igen.

Prata med skyddsombudet och den som har drabbats av skadan innan du anmäler, så att ni är överens om vad som har hänt.

  

 ### Brand

  <br>

<div  class="videoWrapper">

<iframe  width="690"  height="388"  src="https://www.youtube.com/embed/wpbxGGjVlz0"  frameborder="0"  allow="accelerometer; autoplay; encrypted-media; gyroscope; picture-in-picture"  allowfullscreen></iframe>

</div>

  

I lagen om skydd mot olyckor förtydligas idag ansvaret för den enskilde . I det ansvaret ingår att man har ett rimligt brandskydd och att man bedriver ett systematiskt brandskyddsarbete (SBA).

  

#### Vem ska bedriva SBA?

Det är, enligt SRVFS 2004:03 Allmänna råd och kommentarer om systematiskt brandskyddsarbete, skäligt att alla arbetsplatser ska bedriva ett systematiskt brandskyddsarbete och att detta dokumenteras.

  

Kravet på systematiskt brandskyddsarbete gäller främst de verksamheter och byggnader som har omfattats av brandsyn, till exempel skolor, daghem, sjukhus, vårdhem, teatrar, samlingslokaler, restauranger, hotell, verkstäder, industrier och försäljningslokal

  
### Olika ansvarsområden inom  Brandskyddssarbete.

  
#### Brandskyddsansvarig

Den brandskyddsansvarige har ansvar att göra regelbundna kontroller av brandskyddet och man har till uppgift att samordna brandskyddsfrågorna inom organisationen
  

  
  

#### Utrymningsledare

  

På alla företag bör det finnas en utrymningsledare. Det innebär att man säger till kollegor och övriga personer att genast gå till närmaste nödutgång och vidare ut till återsamlingsplatsen .Det innebär även att man har ansvaret för att söka igenom lokalerna i samband med en utrymning och rapportera att lokalerna är genomsökta och tomma till den person som är utsedd på återsamlingsplatsen för att kontrollera att alla finns på plats.

En utredningsledare har något formellt ansvar i samband med en brand eller utrymning men en nyckelroll för säkerheten i samband med utrymning.
