
# Regler för arbetsmiljön
   
För att arbetet ska vara säkert finns det lagar och regler för hur arbetsmiljön ska vara.

### Arbetsmiljölag – tryggt på jobbet
Alla har rätt till en god och trygg arbetsmiljö. 
Arbetsmiljölagen är en ramlag som innehåller de grundläggande reglerna om hur arbetsmiljön ska utformas och vem som har ansvar för arbetsmiljön. 
Det finns lagar som bestämmer hur mycket och hur länge man får arbeta, hur mycket semester som du har rätt till, vad som händer om du blir sjuk, mm. 
Syftet är att förebygga ohälsa och olycksfall i arbetet samt att uppnå en god arbetsmiljö. Tanken är att arbetsgivaren i sitt arbetsmiljöarbete ska verka förebyggande.

### Förordningar/ Föreskrifter
Utöver lagen finns förordningar och föreskrifter. Alla yrkesområden har sina speciella risker och regler. De regleras oftast i föreskrifter från Arbetsmiljöverket. Till företagens hjälp finns branschpaket med föreskrifter som stöd för det lokala arbetet. Ett exempel är regler för skyddsutrustning som ska användas vid olika typer av arbeten.

### Skyddsombud
På arbetsplatser med minst fem anställda ska skyddsombud utses. De har särskilda befogenheter för att säkra en god arbetsmiljö på företaget.
 Ett skyddsombud ska se till att arbetsmiljön är bra för arbetarna och har rätt att stoppa arbetet om det finns risk att någon skadas. 
Vi kommer gå in mer om skyddsombud  under delen Ansvar på arbetsplatsen.

Se Maria som berättar om hur hon agerade  vid en händelse på sin arbetsplats

<div class="videoWrapper">
<iframe width="400" height="225" src="https://www.youtube.com/embed/SLtbjdmMmC4" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

### Arbetsmiljöverket
Arbetsmiljöverket är en statlig tillsynsmyndighet och ser till att företagen följer de regler som finns. Arbetsmiljöverket har fått i uppdrag av regeringen att mer i detalj bestämma vad som gäller för arbetsmiljön. Därför ger Arbetsmiljöverket ut föreskrifter som preciserar vad som gäller för arbetsmiljön till exempel för buller, farliga ämnen, ensamarbete och arbetsplatsens utformning. De verkar för att förbättra den generella arbetsmiljön i Sverige. Arbetsmiljöverket ger också ut allmänna råd som är kopplade till föreskrifterna. De allmänna råden är mycket mer innehållsrika än föreskrifterna och kan ibland ange exakt hur verksamheten ska agera i en viss fråga.  


Arbetsgivaren har ansvar för att på ett systematiskt sätt förebygga arbetsskador.
Detta kallas för Systematiskt Arbetmiljöarbete och förkortas SAM.
 
Det innebär bland annat:
 

 - Att systematiskt gå igenom de olycksfall som inträffat
 - Att undersöka var riskerna finns dvs.
kartläggning /riskanalys
 - Att uppmana anställda till att anmäla risker/tillbud
 - Att följa upp det förebyggande arbetet



Chefens främsta uppgift är att leda och fördela arbetet så att medarbetarna kan utföra de uppgifter som krävs för att nå verksamhetens mål. 

Medarbetare har ett personligt ansvar för hälsa och säkerhet i det dagliga arbetet. För att kunna ta detta ansvar så har alla på en arbetsplats rätt till information och kunskap om sin arbetsmiljö.

Skyddsombud eller arbetsmiljöombud ska utses på arbetsplatser med minst fem anställda. De fungerar som arbetstagarnas representant i arbetsmiljöfrågor. 

Skyddsombudet ska verka för en bra arbetsmiljö och bevaka arbetsmiljön och att arbetsgivaren uppfyller kraven i arbetsmiljölagen.
 
Den 31/3 2016 så tillträde det en ny föreskrift inom arbetsmiljöregler och arbetsrelaterad ohälsa se film vad den innebar.

<div class="videoWrapper">
<iframe width="1280" height="720" src="https://www.youtube.com/embed/yg-Kkuy8R3g" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>
