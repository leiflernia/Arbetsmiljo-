
# Vad säger lagen?
 
Utdrag ur lagen om skydd mot olyckor (SFS2003:778)
2 kap §1
 
"Den som upptäcker eller på annat sätt får kännedom om en brand eller om en olycka som innebär fara för någons liv eller allvarlig risk för någons hälsa eller miljön skall, om det är möjligt, varna dem som är i fara och vid behov tillkalla hjälp. Detsamma gäller för dem som får kännedom att det föreligger en överhängande fara för en brand eller sådan olycka.”

### Tillbud/ Arbetsskada
Har det hänt en olycka på ditt företag? Eller har det varit nära att hända något allvarligt? då pratar man om Arbetsskada eller tillbud.

Skillnaden mellan dessa är att 
Ett tillbud är när det finns en  risk för att en olycka kan ske. Det kan röra sig om en bokhylla som står löst och när som helst kan ramla, en lastbil där bromsarna inte är funktionsdugliga, eller en fabrik där det finns säkerhetsbrister. Allt som kan orsaka skada på en människa kan räknas som tillbud.

En arbetsplatsskada är när det hänt en olycka där någon har skadats eller blivit sjuk . 
Som när bokhyllan vält över någon, eller lastbilen krockat till följd av dåliga bromsar, eller någon bränt sig i en fabrik. 

Det finns olika sorters arbetsplatsskador

 1. Arbetsplatsolycka.
  Det betyder att det kan vara en olycka på  arbetsplatsen, ex. man fastnar med handen i en maskin 
 2. Arbetssjukdom 
 Det betyder att det kan vara en sjukdom som uppkommit på grund av  arbetsplatsen ex. dålig luft, bristfällig utrustning,stress och psykiskt dåligt välbefinnande.
 3. Färdolycksfall
  Det betyder om det händer en olycka man är på väg till eller från sin arbetsplats. Kan även vara om man behöver färdas under arbetstid.

Antalet arbetsplatsolyckor minskade kraftigt fram till 1990-talet men har sedan dess inte rört sig nämnvärt åt något håll.
Att olyckorna har slutat minska kan man ta som indikation på att arbetsmiljöarbetet gällande säkerhet har avstannat något från företagsledningshåll, men tänk på att er säkerhet går alltid först!

Arbetsgivaren ska anmäla alla arbetsskador till Försäkringskassan och de allvarliga arbetsolyckorna och de allvarliga tillbuden till Arbetsmiljöverket. Du behöver också reda ut vad som har hänt, så att det inte händer igen. 
Prata med skyddsombudet och den som har drabbats av skadan
innan du anmäler, så att ni är överens om vad som har hänt.

Anmälda arbetsplatssjukdomar minskar stadigt år från år allt tack vare det hårda arbetet med en bra och hälsosam miljö.
Den största enskilda skadan som uppkommer är belastningsskador, sjukdomstillstånd beroende på andra psykosociala faktorer ökar dock vilket vi tar upp längre fram.



