
# Miljö och hållbar utveckling

 <img style="margin-top: 2em; margin-bottom:0px" id="ingress" src="https://upload.wikimedia.org/wikipedia/commons/a/a9/Agriculture-environment-flower-33044.jpg">

 <div style="font-size: 0.6rem; margin-left: 1rem; margin-bottom:2rem">Pixabay, CC0, via Wikimedia Commons</div>

Förutom den inre arbetsmiljön ligger ett allt större fokus på den
 **yttre miljön** dvs värna om och bevara en god miljö, undvika att smutsa ner naturen, hantera avfall så bra som möjligt samt omvandla de farliga utsläppen till hållbar energi. (vår fritidsmiljö och samhällsmiljö)

Detta är något som berör alla verksamheter och yrkesområden.

Vi har Miljöskyddslagen att förhålla oss till .
Miljöskyddslagen är Sveriges första miljölag. Den gäller för  t.ex. fabriker, jordbruksmark, vägar och reningsverk som släpper ut avloppsvatten. 
Lagen bestämmer det mesta om bland annat utsläpp från fabriker, kol- och oljeeldade kraftverk såväl som avloppsutsläpp från hushåll.

Lagen gäller även för olika saker som kan störa oss , t.ex. ljussken så som ljuset från en reklamskylt och buller från trafik eller diskotek. 
Det kan även vara ”psykiska” störningar  som om man skulle  bo nära en tänkbart farlig verksamhet och att man då känner ett obehag av detta.


### Kretsloppssamhälle
Vi måste samtidigt som vi förbättrar vår arbetsmiljö ta hänsyn till den yttre miljön. Varor vi tillverkar eller tjänster vi utför får inte påverka miljön negativt genom tex. luftföroreningar, giftigt avfall eller onödigt buller.

Råvaror och energin i en kasserad (kastad, ratad, bortsorterad) vara måste kunna återvinnas, detta då vi alla har ett ansvar för vår framtida miljö.

För att ge ett exempel på hur man måste ha en helhetssyn gällande miljö kan man tänka sig detta:
Vi hanterar lösningsmedel på vår arbetsplats och vill ventilera bort gaserna, då kan vi inte bara släppa dessa gaser rakt ut i naturen. 
Om vi inte ser till att rena gaserna först eller på något sätt återvinna energin försämrar vi den yttre miljön vilket vi inte får göra.
Inga föroreningar får släppas ut i naturen.
 Med det menas i luften, marken, vattnet eller via avloppet.

Allt ska återvinnas, återanvändas eller på annat sätt tas om hand.
Ansvaret för att utsläppet tas om hand- eller minskas till godkända mängder- har den som släpper ut ämnena, dvs. den som bedriver verksamheten.

Alla kommuner har ett speciellt ansvar för frågor som miljöfarligt avfall, sopsortering och luftkvalitet. De måste alltså se till att såväl företag som privatpersoner har någonstans att på ett miljösäkert sätt lämna sitt avfall samt att övervaka så att luften inte förorenas.

Nationellt har Naturvårdsverket högsta ansvar.

### Producentansvar
Alla som skapar och säljer en vara eller produkt har ett så kallat
producentansvar.
Med det menas att varje producent (tillverkare) ska utveckla sina produkter mer miljövänliga och lättare att återvinna, det gäller även förpackningarna. 

Livslängd är den tid som varan används.
Tiden från konstruktion/ design till och med avfallshanteringen kallas för varans livscykel.
Här har vi som konsumenter dvs. den som köper varan/ produkten också ett stort ansvar.

Om vi konsumenter köper den energisnålaste tvättmaskinen med längst beräknad livslängd så bidrar vi dels till en hållbar miljö men vi tvingar även tillverkarna att tänka mer på hållbarhet och miljö.
Tyvärr väljer man ofta det billiga alternativet, många köper hellre billigare ofta än dyrt mer sällan. Detta är såklart ett väldigt dåligt miljötänk gällande både energi och miljö.

### Avfallshantering och Återvinning
Ett problem i världen är de allt större bergen av avfall. Vi lever i ett slit- och slängsamhälle där det för många känns väldigt onödigt att försöka återvinna sitt avfall.
Om vi återvänder till tvättmaskinen i förra stycket så ska vi försöka reda ut vad som är hållbarast ur miljösynpunkt.

Att laga, reparera och inte kasta bort är det vissa som förespråkar i alla lägen men hur blir det på riktigt om vi har kvar vår tvättmaskin för länge? 
Jo man kan se att efter 10-15 år så har tillverkning, teknik och delar utvecklats vilket innebär att vår tvättmaskin kräver mer el, vatten och tvättmedel för att fungera. Då har vi ett felaktigt tänk gällande miljö.

All teknik, allt som drivs av el, värme, olja eller annan typ av energi kan vara bättre att lämna in som avfall på en återvinningsstation. De delar som kan återanvändas tas då bort, resten går till destruktion (det förstörs).
Att återanvända dvs. använda en vara/ produkt igen eller att återvinna dvs. ta tillvara delar och skapa om till nya varor/ produkter är av stor betydelse för vår framtida miljö.

Här ser du det är många saker vi återvinner i vardagen.
![enter image description here](https://lernia.itslearning.com/data/1821/C33240/Arbetsmilj%C3%B6/sortering.jpg)


När vi gör det så minskar man på så sätt

 1. Belastningen på naturen, dvs. avfallsmängden minskar
 2. Förbrukning av råvaror och energi, färre nya varor behöver tillverkas
 3. Kostnaden för användarna, totalkostnaderna minskar
 Varje kommun tar ut en avgift av sina invånare för att ta hand om deras avfall.
 
Se film för mer info om återvinning och avfall .

<div class="videoWrapper">
<iframe width="1280" height="720" src="https://www.youtube.com/embed/ZbdJLpoeefk" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>


### Klimathot
Det pratas mycket om det s.k. klimathotet men vad är det egentligen och hur kan vi som enskilda konsumenter eller som företag göra skillnad?
Att vi människor släpper ut mycket föroreningar är kanske ingen nyhet. Alltfler kör bil och i stora delar av världen ligger inget fokus alls på hur mycket föroreningar bilen släpper ut i luften.
Både privat och för företag är det viktigt med el och värme. Här kan speciellt storföretagen påverka enormt mycket var och hur de vill ta sin energi. Tyvärr är det samma sak som för oss enskilda konsumenter att det kostar mer att tänka långsiktigt och att ha en hållbar miljöplan.

Växthuseffekten är något vi behöver för att kunna leva på jorden. Det går i kort ut på att det ligger ett skikt av växthusgaser i atmosfären och behåller värme runt jorden.
Nu tror forskarna att vi rubbat balansen och håller på att få för hög nivå av växthusgaser på grund av våra utsläpp, det är detta som gör att jordens medeltemperatur ökar snabbare nu än för 50 år sedan.
När jordens medeltemperatur ökar kraftigt ändras förutsättningarna för allt liv på jorden.
Ett av de ämnen som orsakar störst förändring av växthusgaserna är koldioxid. 
Vår förbränning av fossila bränslen- kol, olja och gas- vid transporter, uppvärmning av hus och i industriell produktion gör att koldioxidvärdena snabbt ökar i atmosfären.
Det pågår en omställning till s.k. hållbar energi, alltså energi som går att förnya, men det går alldeles för långsamt.

