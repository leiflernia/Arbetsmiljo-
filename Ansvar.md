# Ansvar på arbetsplatsen

### Arbetsgivarens ansvar

**Det är alltid arbetsgivaren som har huvudansvaret för arbetsmiljön.**

Arbetsgivaren, i praktiken den högsta ledningen, ansvarar för arbetsmiljön på jobbet. Ledningen har sällan tillräcklig kontroll över hur arbetet utförs i de olika delarna av organisationen, och fördelar därför det praktiska arbetsmiljöarbetet till chefer som är närmare verksamheten.

Även om arbetsuppgifter som har med arbetsmiljöansvaret att göra fördelas (delegeras) till chefer i organisationen, ligger det yttersta ansvaret för arbetsmiljön fortfarande hos högsta ledningen.

  

Arbetsgivaren ska se till att alla arbetstagare har en god arbetsmiljö och kan göra sitt jobb utan risk för olycksfall och ohälsa. De grundläggande reglerna om hur arbetsmiljöarbetet ska göras finns i föreskriften om systematiskt arbetsmiljöarbete, AFS 2001:1.

  

I arbetsmiljölagen står det att arbetsgivaren ska göra allt som behövs för att förebygga att arbetstagaren utsätts för ohälsa eller olycksfall. Det står också att arbetsgivaren ska uppmärksamma de särskilda risker som finns om en arbetstagare arbetar ensam. I arbetsgivarens ansvar ingår även att se till att maskiner, redskap, skyddsutrustning och andra tekniska anordningar underhålls.
  

### Arbetstagarens ansvar

Även om det är arbetsgivarens skyldighet att tillse att arbetsmiljölagen följs, betyder inte detta att arbetstagaren är "ansvarslös". Varje arbetstagare har, som en del av sitt anställningsavtal, åtagit sig att följa de säkerhetsföreskrifter och andra arbetsmiljöregler som gäller i och för verksamheten.

  

Det här säger arbetsmiljölagen

Utdrag ur arbetsmiljölagen, kap 6:

  

”Arbetsgivare och arbetstagare skall bedriva en på lämpligt sätt organiserad arbetsmiljöverksamhet.”

  

Arbetsmiljölagen säger också att arbetstagaren skall medverka i arbetsmiljöarbetet och delta i genomförandet av de åtgärder som behövs för att åstadkomma en god arbetsmiljö.

Arbetstagaren skall följa givna föreskrifter samt använda de skyddsanordningar och iaktta den försiktighet i övrigt som behövs för att förebygga ohälsa och olycksfall.

Om arbetstagaren finner att arbetet innebär omedelbar och allvarlig fara för liv eller hälsa, skall hen snarast underrätta arbetsgivaren eller skyddsombud.

Se 3 kap. 4 § arbetsmiljölagen.

  

### Skyddsombud

På ett företag med mer än 4 st anställda så ska det finnas ett skyddsombud

  

#### Vad gör ett skyddsombud?

Skyddsombud, jobbar för att du och dina kollegor ska trivas både fysiskt och psykiskt på jobbet, och ombudet fungerar som en representant för era arbetsmiljöfrågor.

Skyddsombudet bevakar även att arbetsgivaren uppfyller kraven i arbetsmiljölagen.

Skyddsombud ska få möjlighet att ta del av sådant som rör arbetsmiljön, delta i utbildningar och har rätt att vara med när man gör planer för förändringar .

Det kan vara att företaget ska flytta eller börja arbeta på ett nytt sätt.

Skyddsombudet har rätt att läsa alla papper om förändringarna.

Uppdraget handlar också om att försöka skapa ett bra samarbetsklimat mellan arbetsgivare och arbetstagare så att arbetsmiljöfrågorna kan få en framträdande plats.

Ett skyddsombud har rätten att stoppa ett pågående arbete direkt om det kan innebära en olycka för arbetstagaren .

  
#### Hur väljer vi skyddsombud?

Det är fackföreningen på arbetsplatsen som väljer skyddsombud.

På stora arbetsplatser kan det finnas flera skyddsombud.

Då ska ett av skyddsombuden vara huvudskyddsombud och se till att skyddsombuden samarbetar på ett bra sätt.

  

Om det inte finns en fackförening på arbetsplatsen kan alla arbetstagare tillsammans välja ett skyddsombud.

Arbetsgivaren och fackföreningen ska tillsammans se till att skyddsombuden får gå på kurser och lära sig om arbetsmiljö.

Här kan du titta på film och även en länk till en broschyr med mer information

  

<div  class="videoWrapper">

<iframe width="560" height="315" src="https://www.youtube-nocookie.com/embed/PZHeceDOUCI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

</div>
  
  

[https://www.av.se/globalassets/filer/publikationer/broschyrer/ansvar-och-befogenhet-i-arbetsmiljon-broschyr-adi379.pdf](https://www.av.se/globalassets/filer/publikationer/broschyrer/ansvar-och-befogenhet-i-arbetsmiljon-broschyr-adi379.pdf)
